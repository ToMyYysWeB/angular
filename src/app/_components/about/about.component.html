<div class="alert alert-danger text-center p-5 display-3" role="alert">
    Az oldal karbantartás allat 
   </div>
<div class="row justify-content-center mt-5">
    <div class="tex-center">
        <blockquote class="blockquote text-center">
            <p id="sectionone" class="mb-0">Rolunk és a 19 század</p>
        </blockquote>
    </div>
</div>
<div class="container">
    <p class="sectionones p-2 text-center"><img class="contimg" src="../../../assets/img/Nevtelen1.png"> Szappanfőzéshez vagy közvetlen tüzelésű, vagy pedig gőzfűtésű katlant használtak, az utóbbit rendszerint csak a könnyebben szappanosítható zsiradékhoz (pálmadióolaj, kókuszolaj) használták.

        A kemény szappan vagy színszappan, vagy enyves színszappan, vagy pedig enyvszappan. Ha valamely zsírt vagy zsíros olajat lúggal együtt főztek, akkor a szappanosodás befejeztével enyves folyadék, az ún. szappanenyv képződik. Ezen enyvhez elegendő konyhasót adva a szappan a fölös víztől és a zsiradékból képződött glicerintől leválik, ez utóbbiak pedig a katlan fenekén meggyülemlenek (fenéklúg). A fent úszó szappan a színszappan. Ezt rendszerint még bizonyos ideig a fenéklúggal együtt vagy pedig friss lúggal tovább főzték, hogy a levált színszappanba beékelődött s a még nem egészen befejeződött szappanosodástól származó habos részeket kiküszöböljék (tisztára főzés).
        
        A szappant ezután a formába töltötték. Lassú kihűlés után a megmerevedett színszappan, ha csak nagyon sűrű (duzzadt) nem volt, amorf alapon kristályos ereket mutatott (magvas ér). A színszappant a tisztára főzés után gyakran még csiszolták, azaz gyönge sós lúggal újból felfőzték, hogy a duzzadttá vált szappant meghígítsák s ezzel a magvas ér, illetőleg a márványzat képződését elősegítsék; tették ezt azonban azért is, hogy tiszta, fehér szappant kapjanak. Az utóbbi esetben a szappant erősebben csiszolták, vagyis annyira meghígították, hogy a benne lévő tisztátalanságok a fenékre szállhattak. Az enyvszappant a szappanenyvnek egyszerű besűrítése útján készítették. Az enyvszappanban benne van a használt zsiradék lefejlett glicerinje, úgyszintén a zsiradék és lúg minden tisztátalansága. A szappan ezen fajtáját csakis kókusz- és pálmadióolajból lehet főzni, mert gazdag laurosztearin-tartalmuknál fogva csupán ezen zsiradékok adnak oly amorf szappant, mely meglehetősen nagy víztartalommal is teljesen szilárd. Az enyvszappanba mindenféle idegen anyagot lehetett keverni s ezt a szappanosok meg is tették annak érdekében, hogy a szappan tömegét megnöveljék. A kókusz- és pálmadióolaj meleg lúgnak hozzá keverése által is elszappanosodik, ha a lúg eléggé erős (36-40° B). Így kapták az ún. hidegen kevert szappant, melyben mindenkor szabad alkáli lévén, annak maró hatása erős. Az enyves színszappant (eschwegi szappan) szintén csak kókusz- és pálmadióolajjal lehet előállítani. Vagy közvetlen, vagy közvetett úton készítették. Az első módszer szerint a kókusz- vagy pálmadióolajat faggyúval, pálmaolajjal, csontzsírral egyetemben főzték meg; a második szerint azonban az utóbb nevezett zsiradékok egyikéből vagy többjéből elsőben színszappant főztek s ezt keverték azután a kókusz- vagy pálmadióolajból készített enyvszappanhoz. Az eschwegi szappan kellő kiképződésére bizonyos sótartalmat igényel. Erre rendesen a szénsavas alkáliákat használták, melyeket azonban más sókkal, pl. konyhasóval, klórkáliummal, vízüveggel is lehet helyettesíteni. Ezen körülményt sok szappanos arra használta, hogy ezen töltő anyagnak nevezett sókat a szükségesnél sokkal nagyobb mértékben adja a szappanhoz s ezzel az aknázatot (eredményt) megjavítsa. Az eschwegi szappan csak csekély mértékben mutat magvas érképződést, ezt szembeötlőbbé teendő, festéket (ultramarint, földi rozsdát, frankfurti feketét) kevertek hozzá. A helyesen megfőzött eschwegi szappan minősége egészen jó; ám ezek közül régen a kereskedelembe ily néven került szappanok között sok csupán mesterségesen márványozott enyvszappan. 100 kg zsiradék mintegy 150 kg színszappant ad. Az eschwegi szappan aknázata már 200%-ra emelkedik, míg az enyvszappannál - az illető szappanos tisztességével megfordított arányban - az aknázat 300, sőt 1400%-ra is felszökik. Az utóbbi esetben a fogyasztó 140 rész szappannal együtt nyolcszor annyi értéktelen töltő anyagot kapott ráadásul, csakhogy a ráadást is szappan gyanánt kellett megfizetnie.
        
        Puha szappan (kenőszappan) háromféle van:
        
        sima áttetsző (olajszappan, fekete szappan, zöld szappan és világos glicerin kenőszappan);
        sima átlátszatlan (elaimszappan, ezüstszappan) és
        áttetsző alapon kristályos váladékot mutató szappan (természetes magszappan).
        A kenőszappan, hogy állománya megfeleljen, bizonyos arányban mind maró, mind szénsavas alkáliát követel magának. Az arány az évszak szerint változó; több maró alkáliától a szappan keményebbé, több szénsavas alkáliától lágyabbá válik. A sima áttetsző kenőszappant len- és kenderolajból, halzsírból és oleinből hamuzsírral és kevés sziksólúggal főzték. A sima átlátszatlan szappanhoz már aránylag több szilárd zsiradékot, nevezetesen pálmaolajat és több sziksólúgot kellett venni. A természetes magszappan szintén nagyobb mennyiségű szilárd zsiradékot (faggyút és pálmaolajat) igényelt, de ezt már pusztán hamuzsírlúggal főzték. Ezen utóbbi szappanon mutatkozó természetes magvakat, melyek a kikristályosodó sztearinsavas és palmitinsavas káliumból képződnek, gyakran azzal hamisították, hogy a sima, áttetsző kenőszappanba értéktelen, magvas anyagokat, rendszerint agyagot, meszet, keményítőt kevertek. A kenőszappanok aknázata mintegy 250%, azonban töltő anyagok segítségével felrúgták 400%-ra is. Mind a kemény, mind a puha szappanhoz gyakran gyantát is használtak. Minthogy a gyanta savakból van, maró és szénsavas alkáliákkal könnyen egyesül; azonban egymagában soha sem munkálták szappanná, hanem csakis zsiradékkal egyetemben. A tisztán gyantából való szappan nem keményedik meg, s ez kenőszappanul sem használható, mert a jó kenőszappantól megkívánt állománya nincsen meg. A gyantával készített szappant - pompás habzása végett - sok műveletre használták, de a szövő-fonó ipar céljaira már a 19. század végén sem volt alkalmatos.
        
        A pipereszappan készítésének három módját alkalmazták, ezek:
        
        a hideg szappanosítás, vagyis hogy az olvadt kókuszolajat meleg tömény lúggal egybekeverik;
        a kész szappannak kevés vízzel gőz- vagy vízfürdőn való átolvasztása útján és
        a kész semleges szappannak szalagokba osztása által, ezt követő illatosítás és sajtolással.
        Csakis ez utóbbi módon lehetett finom szagú szappant készíteni, mert finom illatot csak a virágparfüm adhat, ez pedig sem a lúgot, sem a forróságot – a szagnak kellemetlenné válása nélkül – el nem bírja. A 3. mód abban áll, hogy a szappant gyalugépen vékony szalagokra hasították, a szalagokat illatos szerrel meglocsolták, megkeverték s a szappanzúzógép segítségével (melynek hengerei különböző gyorsasággal mozogtak) a szappant meggyúrták. Az utolsó henger hosszát kés fekszi meg s ez a szappant a hengerről levakarta. Az innen leváltott szappanlapokat a tömörítőgépbe juttatták. Ez a gép tulajdonképpen sajtoló volt, mely a réteges szappant a gépnek kúposan szűkülő s a megkívánt szappandarabok vastagsága szerint igazítható szájjal ellátott ormányába préselte. A tömörített szappan a gép szájából vastag kolbász alakjában két gurítón mozgó végtelen vászonszalagra került, s a szappankolbászt végül egyszerű szeletelő szerkezettel darabokra vágták. Az egyes szappandarabokat már ezután megszárították, s verőgépen formába ütötték. Eredetileg ezen zúzott (pilliert) szappant csupán a legtisztább és legjobb színszappanból készítették, a 19. század végére már a hidegen előállított szappan zúzásának módját ejtették. A közönséges pipereszappanok zöme ekkoriban hidegen készített, bőrt maró szappan volt, melyet érzékeny bőrű ember egyáltalában nem használhatott.
        
        Az átlátszó szappant, más néven kristály- vagy glicerinszappant régente borszesz segítségével állították elő; a 19. század végén a közönség megtévesztésének érdekében borszesz helyett cukorszörppel és sziksóoldattal tették szappant átlátszóvá. A legjobb ilyen fajta szappanban legfeljebb 50% volt a tiszta szappan, glicerin is rendesen csak annyi volt benne, amennyit az elhasznált zsiradék kiválasztott, tehát legfeljebb 5%, s így mindenesetre 45%-nyi ártalmas, maró tölteléket tartalmazott. A szappan hamisítószere, vagyis a szappanosok nyelvén: a szappan töltelékanyaga sokféle lehetett, így burgonyaliszt, cukor, zsírkő, súlypát, kréta, kovaföld, vízüveg, agyag, sziksólúg, hamuzsírlúg, konyhasóoldat, víz, stb. Megemlítendő még, hogy a kálium- és nátriumszappanon kívül valamennyi szappan vízben oldhatatlan. A mészszappan a sztearinsav-gyártásban, az alumínium- és az ónszappan a kelmefestésben, a mangánszappan a festékgyártásban, a cinkszappan (cinkflastrom) és az ólomszappan (ólomflastrom) az orvoslásban játszott szerepet. </p>
       
        <div class="row justify-content-center mt-5">
            <div class="tex-center">
                <blockquote class="blockquote text-center">
                    <p id="sectionone" class="mb-0">Rolunk</p>
                </blockquote>
            </div>
        </div>
        <p class="bg-light p-2 text-center">Biológus, és klinikai laboratóriumi
            kutató vagyok, az S&S természetes
            kozmetikumok manufaktúra megálmodója, megalkotója. A két S betű férjem és jómagam
            vezetéknevéből ered. A természet közelsége mindig is a szívem csücske volt. Már az általános
            iskolában is a biológia különös helyet kapott a szívemben, majd ahogy nőttem egyre jobban
            rajzolódott ki szemem előtt, hogy ez az én életutam. A természetben levés, az élőlények
            szemlélése, egyre bővebben ható megismerése nyújt számomra pihenést. A biológia egy óriási
            témakört felölelő tudományág, melyben az ember sosem mondhatja azt, hogy mindent tudok.
            Engem többek között ez inspirál. Újabb-újabb növények hatóanyagainak megismerése, sőt ennél
            is tovább megyek, termesztése is. Legfőbb célom, hogy minél inkább önellátó legyek. A saját
            kertemből szedhessem a növényeket, én magam száríthassam, dolgozhassam fel őket. Így minden
            egyes lépést monitorozhatok, pontosan tudom volt-e permetezve, tápoldatozva, illetve, hogy
            mégis milyen földben termett, milyen környezeti körülmények között. Illetve, így az
            ökológiai lábnyomomat is csökkenthetem, hiszen nem boltban vásárolt, előre csomagolt
            terméket veszek, illetve nem is internetről rendelem, melyet a futárszolgálat üzemanyagot
            használva kézbesít hozzám, plusz még egy dobozba becsomagolva.</p>
        </div>

